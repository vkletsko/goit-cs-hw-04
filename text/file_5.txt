Bat-файли (пакетні файли).

Хоча в операційній системі існує велика кількість потужних інструментів для створення власних корисних програм, іноді достатньо використати мову bat-файлів. Bat-файли (пакетні файли) дозволяють отримати доступ до тисяч готових програм командою рядка, які можна знайти для Windows.

Bat-файл на найпростішому рівні — це просто список команд для вікна CommandPrompt (консолі), які розміщені в одному файлі, рядок за рядком, і цьому файлу присвоєно розширення *.bat або *.cmd. Коли вводять ім’я bat-файлу в запрошенні командного рядка, Windows шукає файл з таким ім’ям у поточній директорії і потім у шляхах папок, що позначені змінною оточення PATH. Windows обробляє кожен рядок bat-файлу як команду, і запускає їх одну за одною, ніби їх вводять одну за одною вручну. Навіть на такому простому рівні bat-файл суттєво підвищить рівень автоматизації роботи користувача.

Крім цього простого сценарію використання, є кілька команд, які можна використовувати для написання найпростіших «програм» у bat-файлі, щоб виконувати різні дії залежно від того, що було введено користувачем у командному рядку, або залежно від результату виконання попередніх команд. Ці команди значно покращилися з часів MS-DOS, тому написання корисних bat-файлів у Windows набагато простішим. Зокрема, оператори IF та FOR були значно розширені за функціоналом. Можна надавати запрошення введення даних користувача, маніпулювати рядками та іменами файлів а також створювати підпрограми в одному файлі [11].

Використовуючи інтерпретатор командного рядка та пакетні файли, запускаючи їх з підвищеними привілеями, користувач здатен отримати доступ до інструментарію операційної системи, а, отже, маніпулювати вмістом системних папок та системними файлами, регулюючи об’єм вільного простору системного розділу.

Проте не всі команди або інструментарій доступний через інтерпретатор командного рядка, або використання штатного інструментарію може бути суттєво ускладнене. Наприклад, відсутність можливості коректного виконання пакетного файлу із застосунків, створених у різноманітних середовищах програмування. Оскільки такі застосунки можуть бути вже 64-розрядними, вони вимагають відповідного інтерпретатора команд. Тоді як навіть в 64-розрядній операційній системі cmd є 32-розрядним транслятором, розміщеним у системній папці \System32\і його 64-розрядна версія може бути не вказана за замовчуванням. У таких випадках використовують інші транслятори або середовища, такі як, наприклад, PowerShell.